---
title: 'Seyahatler için Sağlık İpuçları'
date: '2023-04-16'
slug: 'seyahatler-icin-saglik=ipuclari'
description: 'Sağlığımız hayatımızdaki en değerli şey. Sağlığımız olmadan yaptığımız işten, yediğimiz yemekten ya da gezdiğimiz yerlerden keyif almamız mümkün olmuyor. Özellikle dünyanın içinde bulunduğu pandemi sürecinde öncelikle sağlığımızın kıymetini bir kez daha anladık.'
featuredImage: '../../src/images/blog/blog-image-1.jpg'
---

Sağlığımız hayatımızdaki en değerli şey. Sağlığımız olmadan yaptığımız işten, yediğimiz yemekten ya da gezdiğimiz yerlerden keyif almamız mümkün olmuyor. Özellikle dünyanın içinde bulunduğu pandemi sürecinde öncelikle sağlığımızın kıymetini bir kez daha anladık. Hayatımıza bir şekilde devam etmeye çalışırken sağlığımızı nasıl koruyacağımız hakkında hergün yeni bir şeyler duyuyoruz. Buna gerek kişisel amaçlar için gerekse kurumsal işlerimiz için gerçekleştirdiğimiz seyahatlerimiz de dahil. Seyahat ederken sağlığımızı korumak şu sıralar herşeyden önce geliyor. Peki bu seyahatler süresince tanımadığımız yerlerde, tanımadığımız kişilerin içerisinde sağlığımızı nasıl koruyacağız? İsterseniz maddeler halinde bunlara biraz değinelim.



## Uçuş- Yolculuk Öncesinde ve Esnasında

* Yapmayı planladığınız iş seyahatleri öncesinde şirketinizin insan kaynakları biriminden onay alın ve bu birime seyahatiniz ile ilgili detaylı bilgi verin.
* Ziyaret edeceğiniz yerleri yazılı olarak bildirin ve herhangi bir acil durum karşısında ulaşmaları için 1 veya 2 yakınınızın iletişim bilgilerini verin.
* Seyahate çıkmadan önce gideceğiniz yer ister yurt içi ister yurt dışı olsun, şehrin genel koşullarını öğrenerek alınması gereken tedbirler hakkında bilgi edinin.
* Seyahat esnasında maske, eldiven, dezenfektan, kolonya, bağışıklık güçlendirici ek vitaminler gibi koruyucuları yanınızda yedekli olarak bulundurun ve sık sık kullanmayı ihmal etmeyin.
* Kronik bir rahatsızlığınız varsa, kullandığınız ilaçları ve bu ilaçların kullanma dozlarını belirten bir doktor raporunuzun yanınızda bulunmasına özen gösterin.
* Seyahatiniz boyunca bağışıklığınızın güçlü olmasına dikkat edin. Bunun için seyahatinizin öncesinde düzenli ve sağlıklı beslenin, ağır besinleri yemekten kaçının ve mutlaka en az 8 saat uyumuş ve dinlenmiş olun.
* Kendi aracınız ile değil de şirket aracıyla veya kiralık bir araçla yolculuk edecekseniz, aracın genel olarak hijyeninin sağlanmış ve bakımının yapılmış olmasına dikkat edin. Özellikle farklı kişilerce en çok dokunulan direksiyon, ayna, vites gibi yerleri siz de sık sık dezenfekte edin. Varış noktasına geldiğinizde aracınızı kendiniz park edin, valeye vermeyin. Transfer kullanacaksanız da aracın dezenfekte edilmiş olduğundan emin olun.
* Seyahatiniz yurt içine olacak bir seyahat ise HES Kodunuzu yanınızda bulundurun. Seyahatiniz sırasında otobüs,feribot veya tramvay gibi toplu taşıma araçlarını kullanma durumunuzda bu kodu ibraz etmeniz gerekli olacaktır.

## Konaklama Esnasında

* Ziyaret ettiğiniz yerlerin maske kullanımına özen gösterildiğinden ve sosyal mesafe kurallarına uygun ortamlar olduğundan emin olun. Ziyaret alanları kapalı ortamlarsa bu alanlarda uzun süre kalmamaya ve kalabalık bir ortamın oluşmamasına özen gösterin.
* Konaklama için seçtiğiniz yerin hijyen ve sağlık belgesi almış bir yer olmasına dikkat edin. Konaklayacağınız yerin şu son dönemlerde hayatımıza giren Covid-19 kapsamındaki bilgilendirmelerine dikkat edin.
* Konaklayacağınız yere vardığınız zaman valizinizi ve eşyalarınızı mümkün olduğunca kendiniz taşıyın. İş seyahatindeyseniz, kabin boy bir valiz hazırlamanız taşımanızda da kolaylık sağlayacaktır. Ancak valizinizi kendiniz taşıyamayacak iseniz, odanıza yerleşmeden önce özellikle valizlerinizin tutacak yerlerini tekrar dezenfekte edin.
* Odadaki eşyaları minimum düzeyde kullanmaya çalışın ve kişisel eşyalarınızı bulunduğunuz tesiste çalışan personellerin (oda servisi/ oda temizliği vb.) temas edemeyeceği şekilde düzenleyin.
* Odanızı sürekli olarak havalandırın. Klimayı çok soğuk veya çok sıcak durumlar dışında mümkünse kullanmayın.
* Konakladığınız yerde SPA, sauna, spor salonu vb. gibi kapalı ve başkalarının da kullanımına açık bölümler varsa, bu bölümleri mümkün olduğunca kullanmamaya çalışın. Kullanmayı tercih ederseniz de kalabalık olmayan saatleri tercih edin.
* İş seyahatlerinizin içinde bulunmanızı gerektirdiği toplantı salonları gibi alanlarda da hijyen şartlarına ve sosyal mesafeye dikkat edin.
* Temizliğinden şüphe duyduğunuz sularda yüzmek veya bu sulara temas etmek çeşitli hastalıklara yol açabilmektedir. Bu sebeple temizliğinden emin olmadığınız havuz ve deniz sularında kesinlikle yüzmeyin.

## Yeme – İçme Esnasında

- Yolculuğunuz esnasında veya konakladığınız yerlerde mümkün olduğunca kutulanmış veya şişelenmiş, ağzı kapalı ve mümkünse pastörize edilmiş içecekleri tercih edin.
- Her ne kadar önemsiz görünse de; hangi suyla yapıldığını bilmediğiniz “buz”ları veya içinde buz olan içeçekleri tüketmeyin.
- Çiğ veya iyi pişmemiş yiyecekler bakteri üretme riski taşır. Bu sebeple iyi pişirilmiş ve hala sıcak olarak servis edilen yiyecekleri tercih edin. Diğer yandan, kendinizin soyabileceği kabuklu meyveleri yemeyi tercih edin.
- Tazeliğinden veya nasıl yapıldığından emin olmadığınız gıdaları yemeyin. Özellikle iş seyahatlerinizde; zamandan tasarruf etmek için genelde tercih edilen hazır yiyeceklerden veya sokakta satılan yiyeceklerden uzak durmaya çalışın.

## Gerekli Durumlarda

- Herhangi bir rahatsızlık veya hastalık durumunda sağlık kuruluşuna başvurmanız gerekirse sizin için kullanılacak aletlerin steril olmasına dikkat edin. Enjeksiyon gerektiren durumlarda ise iğnelerin tek kullanımlık ve açılmamış olmasına dikkat edin.
- Sivrisinek ve diğer böceklere karşı gerekli önlemleri alın. Sinek kovucu spreyler kullanmak, hava koşullarına göre uzun kollu kıyafetler giymek veya odada sinek ilacı kullanmak faydalı olabilir.
- Yapacağınız seyahat yurt dışını kapsayan bir seyahat ise mutlaka kapsamlı bir yurtdışı sağlık sigortası yaptırın.(kaza, hastalık, sağlık sorunlarında ülkeye transferin sağlanması, gerekli aşılar vs.)
- Acil tıbbı müdahele gerektiren bir hastalığınız varsa (alerji- astım vb.); bu rahatsızlığınızla ilgili cüzdanınızda veya çantanızda bir kart taşıyın.

Sağlığınızın yerinde olduğu tüm seyahatler, ister iş seyahati olsun ister kişisel seyahat her zaman ve her koşulda keyif demektir. Eğer sizler de seyahatlerinizi, sizlere vermiş olduğumuz bu ufak ipuçlarını kullanarak, bu ipuçlarını listelerinize ekleyerek ve her adımda okuyarak planlarsanız; sizlerin tadını kaçıracak veya aksaklıklar yaşatabilecek şeylerin önlemini sehayat öncesinden almış olursunuz. Ve tüm bunların sonunda, gerçekleştireceğiniz seyahatlerinizden sorun yaşamanız, sıkıntılı olmanız ve keyifsiz dönme olasılığınız olmayacaktır. Unutmayın sağlıklı bir seyahat için şimdi çok daha dikkatli olmalıyız.

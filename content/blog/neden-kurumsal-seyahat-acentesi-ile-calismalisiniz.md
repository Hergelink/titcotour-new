---
title: 'Neden Kurumsal Seyahat Acentesi ile Çalışmalısınız?'
date: '2023-04-17'
slug: 'neden-kurumsal-seyahat-acentesi-ile-calismalisiniz'
description: 'Yapılan araştırmalara göre seyahat etmek – ister bireysel sebepler ister kurumsal sebeplerden olsun- insan üzerinde en mutluluk veren unsurlardan biri olarak kabul edilmektedir. Bu keyifli unsur aynı zamanda hazırlık süreci en zorlu ve karmaşık olanlardan birtanesi olabilmektedir. Her ne kadar günümüz de salgın hastalıklardan dolayı seyahatler azalmış gibi'
featuredImage: '../../src/images/blog/blog-image-4.jpg'
---

Yapılan araştırmalara göre seyahat etmek – ister bireysel sebepler ister kurumsal sebeplerden olsun- insan üzerinde en mutluluk veren unsurlardan biri olarak kabul edilmektedir. Bu keyifli unsur aynı zamanda hazırlık süreci en zorlu ve karmaşık olanlardan birtanesi olabilmektedir. Her ne kadar günümüz de salgın hastalıklardan dolayı seyahatler azalmış gibi görünse de insanların seyahat etmekten ya da seyahat planlamaktan asla vazgeçmedikleri söyleyebiliriz. Özellikle yaz aylarının yaklaşması , herkesi yavaştan bu konuda hareketlendirmeye başladı.  Ancak bu hareketlenmeler; planlanacak seyahatler için  ayarlanması gereken uçak biletleri, konaklanacak oteller, transferler  veya  vize başvuruları  gibi insanların saatlerini hatta günlerini ayırıp koşturmaya başlaması anlamına gelmektedir. Ayrıca bunlarla birlikte  karşılaşılabilecek  faturalar veya ödemelerle de  uğraşmak demektir. Yani daha seyahate çıkmadan insanın canını sıkabilecek hatta yorabilecek tüm bu durumlarla uğraşmanız gerekmektedir. Ancak, sizler için tüm bu yukarıda saydığım organize işlerin tamamıyla ilgilenecek  yerler var : Kurumsal seyahat acentaları! Tüm bu işlerle kendi başınıza uğraşmak yerine kurumsal bir seyahat acentası ile yapacağınız iş birliğinin sizlere sağlayacağı avantajları şöyle sıralayabiliriz :

## KOLAY PLANLAMA
Kurumsal seyahat acentaları; işleri gereği çok geniş iletişim ağlarına sahiptirler. Sahip oldukları bu iletişim ağları sayesinde havayolları, oteller, konsolosluklar ve bir çok transfer firmalarına çok kısa sürede ulaşabilecek bir kaynağa sahiptirler. Böylece, siz daha araştırma süreciyle uğraşırken onlar sizler için –talepleriniz doğrultusunda- tüm seyahatinizi çoktan planlamış olurlar. Bu planlamayı yaparken de sizleri gerek görsellerle gerekse daha önce yaşanılan deneyimlerle desteklerler. Bu sebeple eğer kurumsal bir seyahat acentası ile çalışırsanız sadece bir telefon ya da e-mail ile seyahatinizi hiç vakit kaybetmeden planlayabilirsiniz.

## KOORDİNASYON
Seyahatler sadece tatillerden oluşmuyor tabii ki. Kurumsal seyahatleri de atlamamak lazım. Özellikle kurumsal seyahatlerde; gerçekleştirilecek toplantı veya düzenlenecek organizasyonlarda tüm programı hazırlamak, katılımcıların zamanında planlanan yerde olması ve yerleştirilmesi gibi şirketin genel tüm gereksinimlerini karşılamak ciddi bir iş planı gerektirir. Bu iş planı da tabii ki  iyi bir koordinasyonla olabilir. Tüm bu planlamalara tam zamanında yetiştirmek için bu hizmetleri veren kurumsal acentalarla çalışmak en doğru çözümdür.

## PROBLEM ÇÖZME
Planladığınız seyahat veya bir toplantı/organizasyon öncesinde ya da seyahat esnasında karşınıza -istemeseniz de- pek çok sorun çıkabilir. Çıkabilecek bu sorunlarla tek başınıza ilgilenmek yerine bu sorunlara hızlı ve profesyonel bir şekilde çözüm getirebilecek ve sizlerin yapmış olduğu planları aksatmamak adına sizlere yardımcı olabilecek bir seyahat acentası ile çalışmak sizin için avantajlı olacaktır.

## GÜVENİLİRLİK
Kurumsal bir seyahat acentasıyla çalışmak karşılaşılabilecek her türlü dolandırıcılığın da önüne geçmek demektir. Son derece profesyonel olarak hazırlanmış ve hizmet veren bir internet sitesi, güvenilir olmayan bir havayolu şirketiyle anlaşmalı olabilir veya konaklamak için sizlere tavsiye edeceği otellerin görselleri tamamen asılsız çıkabilir. Ancak kurumsal bir seyahat acentası hali hazırda sahip olduğu network sayesinde bu tarz zorluklarla sizi karşı karşıya getirmez.Sizlere farklı seçenekler sunabilir ve sizin için en iyisini önünüze koyabilir. Böylece sizler seyahatinizi planlarken bu tarz kötü durumlarla karşılaşmayacağınıza emin olursunuz. 

## ÖDEME KOLAYLIĞI VE PAKETLER
Kurumsal seyahat acentaları; havayolları, oteller, organizasyon firmaları ve transfer şirketleriyle anlaşmalılardır ve kendilerine özel fiyatlar üzerinden çalışırlar. Aralarındaki bu tarz anlaşmalar, kendileri ile anlaşma sağlayacak olan müşterilerine özel kampanyalar sunma veya indirimli fiyatlar teklif etme ayrıcalığı tanır. Ayrıca şahsınıza ya da şirketinize özel olarak bir ödeme takvimi çıkartabilirler. Bu sayede yapmanız gereken ödemeler veya ödeme şartları daha cazip hale gelmektedir. Bütçenizi zorlamadan seyahatinizi planlamak istiyorsanız kurumsal bir seyahat acentesiyle çalışmak sizleri son derece rahatlatacaktır. 

Kurumsal seyahat acentalarından talep edeceğiniz hizmetlerden ayrı ayrı yararlanabileceğiniz gibi sizler için hazırlamış oldukları ve tüm hizmetleri içeren paketlerden de faydalanabilirsiniz. Uçak biletinden transferlere, konaklanacak otellerden yapılacak turlara kadar herşeyi paket halinde görebilir böylece seyahatiniz boyunca verimli zaman geçirebilirsiniz. Bu paketler bireysel seyahatler veya iş seyahatleriniz için ayrı ayrı tasarlanabilir. Bu sayede iş seyahatlerinizde de kendinize vakit ayırabilir veya bireysel seyahatlerinizde işlerinizi aksatmadan devam ettirebilirsiniz.

## SEYAHAT SİGORTASI
Kurumsal seyahat acentalarının bir diğer avantajı ise seyahat sigortası hizmetidir. Gerçekleştirmeyi planladığınız bireysel veya kurumsal seyahatinizi sigorta yaptırarak daha güvenli bir hale getirebilirsiniz. Yaşanabilecek türlü kazalar veya acil durumlar yüzünden seyahatiniz başarısız geçebilir ve bu tür durumlar sizleri hayal kırıklığına uğratabilir. Seyahat sigortası yaptırarak; kurumsal seyahatiniz için gereken cihazlarınızı veya şirket varlıklarınızı hırsızlıklardan ve kayıplardan koruyabilirsiniz. Ayrıca başınıza gelebilecek her türlü yaralanma veya hastalık,salgın hastalık durumu ya da sadece kaçırılan bir uçuş durumunda kendinizi de sigorta sayesinde koruma altına alabilirsiniz. Kurumsal acentalar sayesinde seyahat iptali ve geri ödeme gibi ayrıcalıklardan da yararlanabilirsiniz. 

Seyahatlerin bireysel olarak organize edilmesi, tüm kontrollerin elinizde olduğu hissini size verebilir ki bu kısmen doğru da olabilir ancak düşünmeniz gereken ve üzerine düşmeniz gereken çok fazla unsur olduğu aşikar. Hepsine aynı anda ulaşmanız olanaksız olduğundan tüm bu unsurları yerine getirebilmek adına kendinizden ve zamanınızdan çok fazla ödün vermeniz gerekecektir. Üstüne üstlük yanlış yönlendirilebilir veya bütçenizin çok daha üzerinde bir harcama yapmak durumunda kalabilirsiniz. Karşılaşacağınız herhangi bir problem karşısında bir muhattap bulamayabilir ve zor durumda kalabilirsiniz. “Titcotour” gibi kurumsal seyahat acentaları tüm bu saymış olduğumuz durumları sizlerin adına kolaylaştırmak ve sizleri memnun etmek amacıyla çalışıyorlar. Yani bireysel hazırlanacak bir seyahat planı yerine  kurumsal bir seyahat acentasıyla çalışmak sizler adına hem daha avantajlı hem de daha kolay olacaktır. 
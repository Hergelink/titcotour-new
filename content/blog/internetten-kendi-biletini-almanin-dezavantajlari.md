---
title: 'İnternetten Kendi Biletini Almanın Dezavantajları'
date: '2023-04-17'
slug: 'internetten-kendi-biletini-almanin-dezavantajlari'
description: 'Seyahat etmek insanlara en keyif veren aktivitelerden birtanesi olarak bilinir. Size yoğun çalışma temposundan veya yaşadığınız yerden bir süreliğine de olsa uzaklaşma imkanı sağlar. İster kişisel ve keyfi bir seyahat olsun ister kurumsal bir amaçla olsun; seyahate hazırlanmak son derece heyecan vericidir ancak bu heyecan verici aktivite bir o kadar da plan/program gerektirmektedir. '
featuredImage: '../../src/images/blog/blog-image-3.jpg'
---

Seyahat etmek insanlara en keyif veren aktivitelerden birtanesi olarak bilinir. Size yoğun çalışma temposundan veya yaşadığınız yerden bir süreliğine de olsa uzaklaşma imkanı sağlar. İster kişisel ve keyfi bir seyahat olsun ister kurumsal bir amaçla olsun; seyahate hazırlanmak son derece heyecan vericidir ancak bu heyecan verici aktivite bir o kadar da plan/program gerektirmektedir. 

Özellikle seyahatt edilecek noktaya ulaşmak için almanız gereken bilet adımı bu plan/programın en önemli unsurudur. Günümüzde internet üzerinden kendi biletinizi almanın pek çok avantajı var gibi gözükmektedir, ancak bu avantajlar cezbedici olduğu kadar yanıltıcı da olabilir. Kurumsal seyahat acentalarıyla işbirliği içerisine girmeden, bireysel olarak alacağınız online biletlerin avantajlarını her yerde görebilirsiniz. Kurumsal acente hizmet komisyonu ekler gibi olumsuz öneriler çok fazla olacaktır, ancak kendi kendinize bilet almanın çok fazla dezavantajı olabilir:

## Bütçe Planlaması
Yapmayı planladığınız seyahat için bilet seçerken bir sürü farklı firmayla karşı karşıya kalabilirsiniz ve bu durumda bütçenize uygun bileti bulmak kafa karıştırıcı olabilir. Ayrıca karşınıza çıkan biletlerden hangisinin daha ekonomik olduğunu belirlemek oldukça zor olabilir. Kurumsal seyahat acentaları bu noktada size en uygun bilet seçeneğini kolaylıkla önünüze getirebilir. Birden fazla firmanın tekliflerini kendi sisteminde aynı anda görebildiğinden, durumu sizler için çok daha basit hale getirebilir. Ayrıca kurumsal bir firma adına yapılacak bir iş seyahati için bilet alıyorsanız, biletinizden tutun da varış noktasındaki araç kiralama sürecine kadar olan bütün işlemlerle bizzat ilgilenmeniz ve bunların koordinasyonunu hazırlamanız gerekir. Ancak kurumsal seyahat acentaları tüm bunları sizin yerinize yapar ve bunları ayrı ayrı değil tek bir fatura haline getirir. Böylece bütçe planlamanızda birden fazla faturayla uğraşmaz ve harcadığınız tutarı tam olarak daha seyahate çıkmadan bilebilirsiniz.

## Zaman Yönetimi
Gerek kişisel gerekse kurumsal bir seyahat planlarken pek çok noktayı ayrı ayrı planlamanız ve her biri için ayrı vakit ayırmanız gerekir. Özellikle bilet araştırması yapmak uzun ve zaman alan bir süreçtir. Pek çok firma araştırmanız veya karşılaştırma yapmanız gerekecek, bu araştırma/karşılaştırma durumları için ekstra zaman yaratmanız gerekecektir. Yoğun iş temponuz arasında veya günlük işlerinizin yanı sıra bir de bu detaylarla ilgilenmeniz sizi oldukça zorlayacaktır. Bu zaman gerektiren pek çok noktayı kendi başınıza tamamlamak yerine kurumsal seyahat acentaları ile iş birliği içerisine girerseniz, bu tarz zaman alan unsurları -tamamen sizin istediğiniz şekilde- sizin yerinize planlayabilir ve önünüze tek bir plan halinde getirebilirler. Böylece siz de zamandan tasarruf edebilir, günlük halletmeniz gereken işlere daha fazla vakit ayırabilirsiniz. 

## Rezervasyon Ve İptal Durumları
Öncelikle firmalar bireysel satın almalara değil, aksine kurumsal seyahat acentelerine ücretsiz rezervasyon hakkı sunar. Bu da anlaşmalı oldukları seyahat acentelerine öncelikli bilet hakkı verdikleri anlamına gelmektedir. Bu durum sizin seyahati gerçekleştirmeyi planladığınız zaman içerisindeki en uygun fiyatı almanızı sağlar. Bireysel olarak online aldığınız biletlerde bu tür avantajlardan faydalanamazsınız. 

Bunun yanı sıra yapmayı planladığınız seyahat bir havayolu bileti gerektiriyorsa, bu tarz rezervasyonların güncellemeleri gece yapılır. Bu tarz güncellemeler yapılana kadar her uçak firması anlaşmasının olduğu kurumsal seyahat acentelerine ücretsiz iptal hakkı tanır. Yani programınızda oluşabilecek herhangi bir iptal veya değişiklik söz konusu olduğunda, kurumsal seyahat acentenizle yapmış olduğunuz iş birliği sayesinde cezasız yada ekstra ücret ödemeden bilet iptali (promosyonlu biletler dahil olmak üzere) gerçekleştirebilirsiniz. Ancak bireysel alacağınız biletlerde bu yaşanabilecek iptal/değişiklik durumları size ekstra maliyet olarak geri dönecektir. Bunun yanı sıra yaşanabilecek her tür olumsuzlukta, tüm bu düzeltmeleri/ayarlamaları bizzat sizin gerek telefonla gerekse mail yoluyla bildirerek ilgilenmeniz gerekecektir. Ancak kurumsal seyahat acenteleri sizlerin yerine tüm bu süreçle ilgilenecektir. Sizin yalnızca bir telefon etmeniz ve değişiklikleri bildirmeniz yeterli olacaktır.

Ayrıca bireysel satın almış olduğunuz bir bileti iade etmek istediğinizde “biletinizi iade edemezsiniz ancak açığa alabilirsiniz” şeklindeki ifadelerle karşı karşıya kalmanız çok muhtemel bir durumdur. Dahası biletinizi her şekilde iade etmek istediğinizde uğraşmanız gereken bir sürü telefon trafiği ve ekstra maliyet ortaya çıkacaktır. Kurumsal seyahat acenteleri ise iade konusunda büyük kolaylıklar sağlayıp size hem zaman hem de maliyet tasarrufu sunabilirler. 

## Güvenilirlik
Karşınıza gerek sosyal medyadan gerekse internet araştırmalarından pek çok bilet firması çıkabilir. Bunlar gördüğünüz en ucuz biletleri de size vaad ediyor olabilir ancak tüm bu sitelerin veya uygulamaların güvenilirliğinden emin olabilir misiniz? Aynı kişiye satılan biletler, var olmayan seferler veya yanlış belirtilen saatler gibi can sıkabilecek, sizi maddi kayıplara götürebilecek durumlar günümüzde yaşanmayan durumlar değil. Bu sebeple biletinizi alacağınız firmanın güvenli bir alt yapısı olduğundan emin olmanız gerekir. 

Peki her profesyonel görünen site güvenli midir? Yapmayı planladığınız seyahat bu durumlar sebebiyle tam bir kaosa mı dönecek? Kafanızı bu tür soruların meşgul etmesini istemiyorsanız veya bu tarz durumlarla karşılaşmak istemiyorsanız seyahatiniz için gereken biletleri kurumsal bir seyahat acentesinden almanızı tavsiye ederiz. Çünkü kurumsal seyahat acentelerinin anlaşma yapmış olduğu firmalar sanal alışverişe göre çok daha güvenlidir.

Sonuç olarak, seyahatinizin en önemli unsurlarından biri olan “bilet satın alma” bölümünün her şeyiyle bizzat ilgilenerek; tüm detaylar önceden değerlendirmeyi istemek yanlış birşey değil. Hatta böyle bakınca herşeyin tamamen sizin kontrolünüzde olması size daha doğru bile gelebilir, ancak yaşayabileceğiniz dezavantajları bilmeli ve bu açıdan bir değerlendirme yapmalısınız. Sizlere her şekilde keyif vermesi gereken bir seyahatin kabusa dönüşmesini, sizi hem maddi hem manevi yönden yormasını engellemek adına sizleri seyahatinizin her adımında kurumsal bir seyahat acentesiyle çalışmaya davet ediyoruz. İşinizi şansa bırakmak yerine güvenilir ellere bırakmanız sizin açınızdan çok daha iyi olacaktır. 